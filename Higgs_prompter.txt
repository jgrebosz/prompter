Scenariusz filmu o cząstce Higgsa <br>
<br>
<br>
<br>
JUREK: Jednym z najbardziej fascynujących pytań jakie Człowiek może sobie zadać, to dlaczego w ogóle tu jesteśmy?<br>
Dlaczego Wszechświat od gorącego Wielkiego Wybuchu w ciągu 14 miliardów lat istnienia zmienił się w obecny „zimny” Wszechświat pełen złożonych struktur, gwiazd, układów planetarnych, a w końcu Ziemi i nas – istot myślących, zdolnych zadać sobie takie pytanie. <br>
<br>
<br>
PAWEŁ: [--czarując--] Wszystko to co widzimy wokół nas (i my sami) składa się z materii atomowej. Atomy to stany związane cząstek elementarnych, czyli takich które według naszej najlepszej wiedzy nie mają żadnego rozmiaru ani struktury i są niepodzielne. <br>
<br>
<br>
JUREK: Jądro atomowe składa się z protonów i neutronów, te zaś z cząstek elementarnych zwanych „kwarkami”. Na orbitach wokół dodatnio elektrycznie naładowanego jądra znajdują się naładowane ujemnie: elementarne „elektrony”.<br>
[--aktorzy pojawiają się na ekranie. --] <br>
PAWEŁ: Wszystkie te cząstki to tak zwane "cząstki materii" lub inaczej "fermiony". <br>
[--SLIDER--]<br>
Oczywiście nie byłoby stanów związanych, gdyby nie "siły" działające pomiędzy cząstkami materii. Oddziaływania te polegają na wymianie cząstek zwanych "bozonami". Ot i cała struktura materii. <br>
JUREK: No może nie cała… Atomy budują materię. W zależności od tego jak silnie są ze sobą „związane”, jest to albo materia w stanie stałym, ciekłym lub gazowym. <br>
<br>
PAWEŁ: No właśnie... "związane". A czy słyszałeś kiedyś o stanach „związanych” fotonów, czyli cząstek światła? <br>
JUREK: No… nie. A skąd takie dziwne pytanie? <br>
PAWEŁ: Posłuchaj. Elementarne obiekty można <b>podzielić na dwa rodzaje. Takie które nie mają</b> masy (jak cząstka światła - foton) i takie które ją mają (jak np. elektron). <br>
<br>
JUREK: Chcesz powiedzieć, że niektóre coś ważą, a inne nic nie ważą? <br>
<br>
PAWEŁ: No właśnie. Otóż, różnica pomiędzy cząstkami masowymi i bezmasowymi jest zasadnicza. Tego nauczył nas Albert Einstein w ramach tzw. Szczególnej Teorii Względności. Te „pozbawione masy” są w bezustannym ruchu i to z prędkością światła! Nie można ich zwolnić a tym bardziej zatrzymać. One po prostu nie istnieją w spoczynku. Często określamy je mianem promieniowania. <br>
[-- nadlatuja czastki masowe --]<br>
Natomiast cząstki, które „mają” masę - zachowują się wręcz odwrotnie <br>
[--Pawel odbija ręką--]<br>
<br>
JUREK: Odwrotnie to znaczy, że nie da ich się rozpędzić do prędkości światła, bo potrzeba by do tego nieskończonej energii. Za to można je dowolnie zwolnić lub zupełnie zatrzymać. <br>
<br>
<br>
PAWEŁ: I właśnie dlatego tylko „takie” cząstki potrafią „tworzyć stany związane” - czyli materię. <br>
<br>
<br>
JUREK: [--zmieniając temat--] Powiedziałeś, że cząstki dzielą się na fermiony i bozony. <br>
Jak rozumiem, cząstki materii (fermiony) maja masę, a cząstki oddziaływań (bozony) - nie? <br>
<br>
[-- pojawia sie tablica cząstek --]<br>
PAWEŁ: Jeśli chodzi o fermiony, masz rację.<br>
[--SLIDER--]<br>
Znamy sześć kwarków i sześć leptonów, jak na przykład elektron. <br>
One WSZYSTKIE mają jakąś masę. Ale rozpiętość jest ogromna. <br>
"Najlżejsze" leptony, tzw. neutrina są ponad miliard razy lżejsze od protonu,<br>
a "najcięższa" znana nam cząstka elementarna, <br>
(kwark prawdziwy t)<br>
ma masę około 175 protonów. <br>
<br>
<br>
JUREK: No a co z bozonami, czyli cząstkami przenoszącymi oddziaływania? <br>
[--pojawia się ciąg dalszy zestawienia.--]<br>
PAWEŁ: Tu sprawa jest bardziej skomplikowana. Foton, odpowiadający za oddziaływania elektromagnetyczne, nie ma masy. Podobnie gluony, odpowiadające za oddziaływania silne, czyli te, które na przykład spajają jądra atomowe. <br>
[--GDZIE TO JEST NA WYKRESIE???--] <br>
Ale jest jeszcze inny rodzaj oddziaływań niezmiernie ważnych w przyrodzie. To tzw. oddziaływania słabe. Za te oddziaływania odpowiedzialne są bozony W i Z które mają masę - i to niebagatelną, bo prawie 100 razy większą od masy protonu. <br>
[-- do Jurka --]<br>
Dzięki nim istnieje promieniotwórczość, gwiazdy mogą świecić dzięki fuzji protonów, czyli jąder wodoru i tworzyć cięższe pierwiastki. <br>
<br>
<br>
JUREK: No dobrze, ale ja dalej nie widzę związku z naszym istnieniem i z ewolucją Wszechświata. <br>
<br>
PAWEŁ: Otóż, już w połowie ubiegłego stulecia ( rozwijając tzw. "Kwantową Teorię Pola", opisującą wszystkie znane nam zjawiska w mikroświecie) zauważono, że cząstki elementarne nie tylko nie mają "rozmiaru", ale też nie mogą mieć "masy". I to zarówno te które nazywamy cząstkami materii, jak i te, które nazywamy cząstkami oddziaływań. <br>
<br>
<br>
JUREK: Zaraz, zaraz.., Co powiedziałeś? Przed chwilą radośnie twierdziłeś, że cząstki dzielą się na te,które nie mają masy, i te, które ją mają... <br>
<br>
PAWEŁ: Ok, to zastanówmy się co to w istocie oznacza „mieć masę”. <br>
<br>
JUREK: W szkole uczyli mnie, że masa jest miarą bezwładności. Ale to zdanie mówi jak ją odczuć, zmierzyć, ale nie mówi czym ta masa jest. <br>
[--Równania pojawiają się kolejno w tle ??--]<br>
<br>
PAWEŁ: A pamiętasz najsłynniejsze równanie Einsteina: E=mc kwadrat <br>
(Prędkość światła „c” to pewna stała przyrody)<br>
<br>
JUREK: E = m... -- czyli energia i masa to w zasadzie to samo!? <br>
<br>
PAWEŁ: Tak, tylko wyrażona w innych jednostkach. Einstein pokazał nam to nieomal „na palcach”. <br>
[--Zmiana planu--]<br>
[--animacja Gedanken experiment Einsteina.--] <br>
Popatrz: <br>
To ciało w środku -- pochłania promieniowanie (fotony) emitowane przez dwa identyczne źródła, położone symetryczne po obu stronach. <br>
[--pauza--]<br>
Każdy foton niesie pewien pęd. [-- pausa--] Pędy tych obu fotonów się równoważą. <br>
[--pauza--]<br>
Ciało pozostaje w bezruchu, ale przecież absorbuje energię fotonów i … <br>
<br>
JUREK: …I rozgrzewa się. To całkiem oczywiste i zgodne z codziennym doświadczeniem. <br>
<br>
PAWEŁ: No właśnie. A "teraz" niech ten sam układ – porusza się w kierunku pionowym. <br>
[-- pausa --] Co widzimy? <br>
<br>
JUREK: Dokładnie to samo, tylko że i źródła i ciało (pochłaniające promieniowanie) poruszają się ze stała prędkością. <br>
<br>
PAWEŁ: Słusznie. A jak poruszają się teraz fotony? <br>
<br>
JUREK: Żeby ze źródła trafiły do celu, muszą poruszać się pod pewnym kątem… <br>
<br>
PAWEŁ: No właśnie… Ciało pośrodku "nadal" pochłania energię fotonów. Ale co dzieje się z ich pędem? <br>
<br>
JUREK: Teraz pędy fotonu z prawej i lewej - nie równoważą się. <br>
<br>
PAWEŁ: No to mamy problem, bo ciało zyskuje dodatkowy pęd w kierunku pionowym, a mimo to nie zmienia przecież swojej prędkości. <br>
<br>
JUREK: No tak, nie zmienia .<br>
[--do widzów--] Pęd to masa razy prędkość. <br>
Pęd ciała zwiększył się, ale prędkość - nie. Nie ma wyjścia. „W zastępstwie” musiała wzrosnąć masa ciała. [--do Pawła--] Niesamowite! <br>
[--SLIDER--]<br>
PAWEŁ: No i jesteśmy w domu! Z tego prostego doświadczenia da się wyprowadzić ten najsłynniejszy wzór świata: E=mc2. <br>
<br>
JUREK: [--zdumiony--] Czyli energia, którą nabywa ciało zwiększa również jego masę.<br>
Nie-sa-mo-wi-te… <br>
<br>
PAWEŁ: Wszędzie naokoło widzimy tego przejawy. Tak naprawdę zdecydowana większość Twojej masy to nie masa cząstek z których jesteś zbudowany, ale energia wiążąca je ze sobą. <br>
Tak naprawdę, „każdemu” oddziaływaniu odpowiada jakaś energia. <br>
[--SLIDER STOP--]<br>
<br>
JUREK: No tak: Energia to zdolność do wykonania pracy, więc kamień zrzucony na dół z 10 piętra może wykonać pracę. Na przykład rozbić skałę albo płytę chodnikową. Bez oddziaływania grawitacyjnego by nie mógł. <br>
[--animacja spadającego kamienia rozbijającego płytę chodnikową--] <br>
<br>
PAWEŁ: I teraz będzie najlepsze. <br>
[--SLIDER--]<br>
Otóż, w latach 60-tych 20-ego wieku kilku uczonych jednocześnie zaproponowało, ażeby <b>masę cząstek rozumieć jako energię ich oddziaływania z pewnym, nowym nieznanym dotąd polem</b>. <br>
<br>
JUREK: No ale żeby mieć „pole”, coś musi je wytwarzać, potrzebne jest „źródło” pola. Źródłem pola grawitacyjnego jest choćby Ziemia. Źródłem pola magnetycznego jest magnes. A tutaj – co? <br>
<br>
PAWEŁ: Na tym polega niezwykłość ich pomysłu: to nowe pole nie ma źródła. <br>
Bo gdyby były jakieś źródła, to oddziaływanie zależałaby na przykład od tego w jakiej odległości od owego źródła się znajdujemy <br>
<br>
JUREK: Czyli co? To pole jest jakby „własnością samej przestrzeni”? <br>
<br>
PAWEŁ: Tak! To pole musi "równomiernie wypełniać całą przestrzeń". <br>
Dokładnie to zaproponowali panowie Brout, Englert i Higgs. <br>
<br>
JUREK: To znaczy co? Nawet idealna próżnia nie jest pusta? <br>
<br>
PAWEŁ: Nie jest! Wszystko jest „zanurzone” w tym jednorodnym, nieskończonym polu. <br>
To pole - nazwijmy je „polem Higgsa" - nie ma żadnego źródła. <br>
Nie ma też ani żadnego kierunku ani zwrotu, czyli nie da się go narysować w postaci strzałeczek, tak jak to robimy z polem grawitacyjnym, elektrycznym czy magnetycznym. <br>
<br>
JUREK: To bardzo dziwne pole. Skoro nie ma kierunku ani zwrotu, to nie wywiera siły na zanurzone w nim ciała. <br>
To trochę tak jak ryby w głębi oceanu. One nawet nie są świadome, że istnieje woda. Po prostu dla nich ona jest cechą przestrzeni, w której przyszło im żyć. <br>
<br>
PAWEŁ: No właśnie! Nie wywiera żadnej siły. Niemniej jedne cząstki oddziałują z nim silniej, niektóre słabiej, a jeszcze inne w ogóle go nie zauważają. Te ostatnie, to te które nie mają masy. <br>
<br>
JUREK: Zaczekaj… Zanurzenie ciała w polu Higgsa nie sprawi, że działa na nie jakaś siła. Ale sprawia, że nabiera ono jakiejś energii.<br>
Tak? <br>
<br>
PAWEŁ: Tak, i ta energia to nic innego jak właśnie masa cząstki! <br>
<br>
JUREK: Zaraz, zaraz, powiedziałeś wcześniej, że w myśl teorii żadne cząstki "nie mogą mieć masy". <br>
[--SLIDER--]<br>
PAWEŁ: Tak, ale taki sposób wprowadzenia masy cząstek, niejako „tylnymi drzwiami”, jest jednak dozwolony w ramach Kwantowej Teorii Pola. <br>
Zauważ, masa nie jest już własnością cząstki, ale skutkiem jej oddziaływania z polem Higgsa. <br>
<br>
JUREK: [--zamyśla się--] Pole Higgsa… pole Higgsa… <br>
Czy to ma coś wspólnego z tym czego szukano od wielu dziesięcioleci, a odkrycie odbiło się szerokim echem w całym świecie? <br>
<br>
PAWEŁ: No oczywiście. Chodzi Ci o tajemniczą czastkę Higgsa. Tę którą w 2012 roku odkryliśmy w eksperymentach ATLAS i CMS pracujących na Wielkim Zderzaczu Hadronów w CERNie. <br>
[--SLIDER STOP--]<br>
JUREK: Jak się ma „cząstka” Higgsa do „pola” Higgsa? <br>
<br>
PAWEŁ: Kwantowa teoria pola uczy nas, że: z każdym polem kwantowym wiążą się jego wzbudzenia, tzw. kwanty pola. Najprostszym przykładem są fotony, czyli wzbudzenia pola elektromagnetycznego. <br>
<br>
JUREK: Taaaak... ?<br>
<br>
PAWEŁ: Wyobraź sobie gładką powierzchnię wody. Gdy ją zaburzymy wrzucając np. kamień, to zaburzenie będzie rozchodzić się po powierzchni jako fala. W dodatku, będzie nieść ze sobą pewną energię. Wiesz co to jest tsunami i jak niszczycielskie potrafi być. To właśnie energia rozchodzącego się zaburzenia powierzchni wody. <br>
<br>
JUREK: I co, potrafimy wzbudzić takie tsunami pola Higgsa? Jak? <br>
<br>
PAWEŁ: Trzeba skupić w jednym punkcie tyle energii, żeby wystarczyło na wyprodukowanie zaburzenia pola. <br>
<br>
JUREK: Innymi słowy, ten kamyczek wrzucony na taflę jeziora powinien być „stosownie duży”, bo lekkim pyłkiem kwiatowym zaburzenia się „nie wywoła”… I jak to zrobiliście? <br>
<br>
PAWEŁ: Już wiesz, że dokonaliśmy tego w eksperymentach ATLAS i CMS na Wielkim Zderzaczu Hadronów, zderzając czołowo protony rozpędzone nieomal do prędkości światła. <br>
<br>
JUREK: [--do widzów--] Instytut Fizyki Jądrowej Polskiej Akademii Nauk, współtworzy eksperyment ATLAS od samych jego początków, czyli już około 30 lat! [--do Pawła --] W tym eksperymencie pracujesz… <br>
<br>
PAWEŁ: Tak, odkrycie cząstki Higgsa poprzedziło nieomal 20 lat przygotowań i budowy aparatury - i dwa lata zbierania danych. <br>
<br>
JUREK: [--podniecony--] Ale mów, mów dalej! Jak zaobserwowaliśmy to tsunami pola Higgsa… <br>
<br>
PAWEŁ: Jak już umiemy dostarczyć wystarczającą ilość energii to wystarczy „cierpliwość”…. <br>
<br>
JUREK: Podobno to odkrycie nie było wcale takie łatwe. Dlaczego? <br>
<br>
PAWEŁ: Z kilku powodów naraz. <br>
Po pierwsze, nie znaliśmy masy cząstki Higgsa, a więc szukaliśmy jej niejako po omacku. <br>
Po drugie przypuszczaliśmy, że jeżeli cząstka Higgsa istnieje, to musi być ciężka. (Obecnie wiemy, że to energia równa około 125 mas protonu).<br>
Po trzecie, wiadomo było, że prawdopodobieństwo wyprodukowania bozonu Higgsa jest małe, czyli że będzie powstawał rzadko. <br>
[--czy pierwsze i drugie to nie to samo? --]<br>
<br>
JUREK: A co to znaczy rzadko? Jak rzadko? <br>
<br>
PAWEŁ: No to zależy jak na to patrzeć. Około raz na sekundę. <br>
<br>
JUREK: I to ma być rzadko? <br>
<br>
PAWEŁ: To bardzo zależy. W środku detektora ATLAS zderzenia następują 40 milionów razy na sekundę. W porównaniu do tego - raz na sekundę - to raczej niewiele. <br>
<br>
JUREK: No ale jak już takie tsunami powstanie, to pewno widać widać je jak na dłoni? <br>
<br>
PAWEŁ: I tu niestety nie jest aż tak prosto. <br>
Cząstka Higgsa żyje bardzo krótko, około 10-24 s. To czas, w którym światło pokonuje odległość mniejszą niż rozmiar protonu! <br>
To oznacza, że nie da się jej „bezpośrednio zobaczyć”. <br>
<br>
JUREK: No nie… Tyle wysiłku a ona i tak znika! <br>
<br>
PAWEŁ: Z pomocą przychodzi znowu Einstein. Masa tej cząstki "zamienia się" na energię cząstek, na które się rozpadła.<br>
[--zmiana planu--]<br>
Popatrz: Załóżmy, że ciężka nieruchoma cząstka rozpada się na dwie lżejsze. [--wolniej--]<br>
Wówczas suma energii tych dwóch produktów musi być równa energii początkowej, czyli… <br>
<br>
JUREK: …masie tej ciężkiej cząstki razy c kwadrat. <br>
<br>
PAWEŁ: No właśnie. <br>
<br>
JUREK: [--wpada na pomysł--] Czyli aby poznać masę cząstki pierwotnej wystarczy zmierzyć energie produktów, dodać i już. <br>
<br>
PAWEŁ: Prawie. Jeżeli rozpadająca się cząstka jest w spoczynku, tak właśnie jest. <br>
Ale jeżeli się porusza, to mamy dodatkową energię kinetyczną, którą także trzeba uwzględnić . <br>
[--pauza--]<br>
Znając pędy cząstek z rozpadu, umiemy je przeliczyć do sytuacji, w której rozpadająca się cząstka jest w bezruchu. <br>
[-- SLIDER--]<br>
JUREK: To chyba tak jakbyśmy zaczęli podróżować razem z nią i dopiero wówczas zmierzyli energię produktów rozpadu. <br>
<br>
PAWEŁ: Dokładnie! "I to" jest właśnie "masa rozpadającej się cząstki". <br>
Fachowo nazywamy ją "masą niezmienniczą", bo otrzymamy ten sam wynik niezależnie od tego jak się względem cząstki poruszamy. <br>
[-- SLIDER STOP--]<br>
JUREK: Hmm, ale skoro samej cząstki Higgsa nie możemy zobaczyć, to na co mamy się zaczaić, żeby mieć pewność, że „to są właśnie produkty rozpadu cząstki Higgsa”? <br>
<br>
PAWEŁ: Cząstka Higgsa potrafi się rozpaść na wiele sposobów, ale odkrycia dokonaliśmy szukając:<br>
[-- pauza na animację--]<br>
--- rozpadów na cztery leptony, czyli dwie pary elektron pozyton lub mion anty-mion<br>
[-- dłuższa pauza na pokazanie planszy rozpadu--]<br>
<br>
<br>
--- albo rozpadów na dwa kwanty gamma (fotony). <br>
[-- dłuższa pauza na pokazanie planszy rozpadu--]<br>
<br>
<br>
<br>
To tzw. „złote” kanały rozpadu, bo dają największą szansę obserwacji. <br>
<br>
JUREK: Dlatego że są najczęstsze? <br>
[--SLIDER--]<br>
PAWEŁ: Nie, wcale nie są najczęstsze, ale najłatwiej je odróżnić od innych zdarzeń w detektorze. Pamiętasz mówiłem Ci, że w detektorze rejestrujemy 40 milionów zderzeń na sekundę. <br>
Takich, które wyglądają podobnie, ale "nie są" rozpadami bozonu Higgsa - jest bardzo dużo. Nazywamy je "tłem". <br>
<br>
JUREK: Czyli tło „przeszkadza”, bo łatwo go pomylić z tym, czego szukamy? <br>
<br>
PAWEŁ: Tak, ale tło ma tę sympatyczną cechę, że im dłużej prowadzimy pomiar tym bardziej się wygładza, bo nie ma żadnego powodu, żeby jakaś konkretna wartość była wyróżniona. <br>
<br>
JUREK: Czyli - im dłużej prowadzimy pomiar - tym bardziej z „postrzępionego trawnika” robi się gładki „dywan”? <br>
<br>
PAWEŁ: Tak. W rezultacie dostajemy jakiś gładki rozkład (niekoniecznie płaski), ale w każdym razie taki, który umiemy przewidzieć. <br>
<br>
JUREK: Natomiast z przypadkami rozpadów Higgsa jest inaczej… One „nie są” przypadkowe. Nie pojawią się „byle gdzie”. <br>
[--SLIDER STOP--]<br>
PAWEŁ: Naturalnie! Takie przypadki mają jedną konkretną masę. W rzeczywistości umiemy ją zmierzyć tylko z pewną dokładnością, stąd będzie to raczej górka, niż pojedynczy pik.<br>
[-- pausa --]<br>
Popatrz jakie wartości miały zmierzone masy niezmiennicze w przypadkach, w których rejestrowano dwa fotony.<br>
<br>
Ten wykres nazywamy histogramem. <br>
Na osi poziomej odmierzamy wartość zmierzonej masy niezmienniczej dwóch fotonów; na osi pionowej – ile razy daną wartość zaobserwowaliśmy. Histogram zapełnia się w miarę zbierania danych. <br>
<br>
JUREK: No i z początku nic nie widać :( Dopiero w miarę zbierania danych coś się zaczyna „wyłaniać”. Kiedy wiemy, że już dokonaliśmy odkrycia? <br>
<br>
PAWEŁ: Pamiętasz, wiemy jakiego spodziewać się tła. Wiemy też co powinniśmy zobaczyć, jeżeli pojawi się sygnał. <br>
<br>
To ta górka przy pewnej konkretnej masie. <br>
<br>
JUREK: Ale taka górka mogłaby przecież powstać przypadkowo… <br>
<br>
PAWEŁ: Analiza statystyczna pozwala nam obliczyć prawdopodobieństwo, że to co obserwujemy to jakaś przypadkowa „nierównomierność” tła. Nazywamy ją fluktuacją statystyczną. <br>
<br>
Im więcej danych i im górka robi się większa, a tło wygładza, tym bardziej maleje prawdopodobieństwo, że jest ona przypadkowa. Przyjęło się uznawać, że odkrycie musi odpowiadać prawdopodobieństwu fluktuacji nie przekraczające<br>
jednej trzy-i-pół milionowej!!! <br>
W języku statystyki nazywamy to istotnością statystyczną 5 sigma. <br>
<br>
JUREK: [--do widzów--] 5 sigma to sytuacja, gdy prawdopodobieństwo, że się mylimy, jest mniejsze niż jeden na trzy i pół miliona. <br>
[--do Y--] To niemal zerowa szansa, że nastąpiła pomyłka. <br>
[--do widzów--] 4 lipca 2012 roku, po nieomal dwóch latach intensywnych pomiarów, <br>
na słynnej gali w CERNie<br>
oba eksperymenty, ATLAS i CMS ogłosiły "osiągnięcie" wymaganej istotności statystycznej <br>
5 sigma <br>
(- czyli odkrycia nowej cząstki). <br>
<br>
PAWEŁ: Tak, ówczesny dyrektor CERN <br>
Rolf-Dieter Heuer<br>
wypowiedział słynne słowa:<br>
„Panie i panowie, <br>
myślę, że go mamy!” <br>
<br>
JUREK: Tak..., ta wiadomość obiegła cały świat, - a rok później Francois Englert i Peter Higgs otrzymali Nagrodę Nobla.<br>
Ale dlaczego to było aż tak ważne? <br>
<br>
PAWEŁ: Bo to był jedyny sposób potwierdzenia mechanizmu który nadaje cząstkom masę. Innego sposobu nie znamy.<br>
No i dodatkowo, stanowiło niezwykły tryumf myśli ludzkiej <br>
potwierdzając, że nasz opis matematyczny podstawowych praw przyrody, (czyli Kwantowa Teoria Pola), - jest poprawny. <br>
<br>
JUREK: Fascynujące, że odkryliśmy mechanizm, dzięki któremu istnieją cząstki materii. Cząstki, z których zbudowany jest nasz codzienny świat – i każdy z nas… <br>
No to chyba wreszcie już wiemy wszystko. Zwieńczyliśmy badania w dziedzinie fizyki cząstek, prawda? <br>
<br>
PAWEŁ: Wręcz przeciwnie! Ten sam opis teoretyczny mówi nam jak wielu faktów nie umiemy jeszcze wyjaśnić. <br>
[--tajemniczo, obiecująco--] Odkrycie bozonu Higgsa uchyliło jedynie drzwi do całkiem nowych badań, pewnie jeszcze ciekawszych. Ta niezwykła przygoda poznawania tajników Wszechświata będzie udziałem kolejnych pokoleń fizyków. <br>
<br>
JUREK: ...bo ogromny Wszechświat ciągle zadziwia nas swoimi tajemnicami. <br>
<br>
<br>
[--Odwracają się bokiem do ekranu z tyłu, kamera robi lekki najazd na kosmos, tak że znikają--] <br>
[--Odlot stacji kosmicznej w nadprzestrzeń – animacja na ekranie, na którym do tej pory była powierzchnia Ziemi--]. <br>
<br>
KONIEC<br>

# Końcowa sekwencja z triumfalną muzyką</body></body></body></body></body></body></body></body> 
*